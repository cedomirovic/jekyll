---
layout: page
title: O projektu
permalink: /oprojektu/
---

Zdravo. Moje ime je **[Nemanja Čedomirović](https://rs.linkedin.com/in/nemanjacedomirovic){:target="_blank"}**. Verovatno se znamo sa neke od konferencija **[PHP Srbija](http://phpsrbija.rs/){:target="_blank"}** ili nekog od  **[Agile Coaching Serbia](http://www.meetup.com/Agile-Coaching-Serbia/){:target="_blank"}** meetup-a. Slušamo se u nekoj
**[ITSP](http://www.itserbiapodcast.com/){:target="_blank"}** podcast epizodi ili se čitamo na **[Agilizing-u](https://www.agilizing.us/){:target="_blank"}**.

Pored pomenutih zajednica i projekata učestvujem i u **[IT Girls](http://itgirls.rs/){:target="_blank"}** i **[Web Bootcamp](https://webbootcamp.eu/){:target="_blank"}** zajednici. 

Zaposlen sam u kompaniji **[Bosch](http://www.bosch.com/en/com/home/index.php){:target="_blank"}** kao deo tima koji je zadužen za agilnu transformaciju kompanije. 

Svi ovi projekti, bilo da sam ih ja pokrenuo ili bio deo njih doneli su mi preko pet godina iskustva u IT svetu. Nije to toliko puno, ali sasvim dovoljno da za to vreme upoznam mnoge fantastične osobe, sjajne profesionalce, ozbiljne kompanije, neverovatne pojedince, ali nažalost i drugu stranu medalje. Mnoge kompanije nisu toliko ozbiljne, a dosta pojedinaca se ne ponaša ni približno profesionalno kako naša struka nalaže.
Ti ne tako sjajni primeri u 99% slučajeva ogledaju se prilikom objave IT oglasa neke kompanije, ili prijave nekog IT stručnjaka na isti.

Misija ovog projekta je da redefiniše način pisanja i objave, kao i način prijave na IT oglase. Sa jedne strane, kompanije moraju radikalno da promene opise poslova koje nude, jer sadržaj oglasa za posao već postaje predmet podsmeha. Sa druge strane, osobe koje žele da dobiju posao, ili menjaju trenutni, moraju se ponašati profesionalno i biti profesionalci u svakom trenutku.


Na stranici **[kompanije](https://cedomirovic.github.io/jekyll/kompanije/)** možete pronaći savete kako napisati dobar IT oglas. 
Stranica **[inženjeri](https://cedomirovic.github.io/jekyll/inzenjeri/)** služi da objasni kako se prijaviti na neki IT oglas i na koji način se profesionalno predstaviti. Dok na **[početnoj](https://cedomirovic.github.io/jekyll/)** stranici možete videti trenutno dostupne oglase ili profile stručnjaka. 

Ideja nije da se omalovaži bilo koja kompanija ili inženjer, već da svi zajedno doprinesemo da ovaj naš mali IT svet na Balkanu bude mesto gde imamo fantastične, kreativne, sposobne profesionalce sa obe strane stola. 

Hajde zajedno da učinimo proces zapošljavanja u IT industriji mnogo boljim, lepšim, humanijim mestom nego što je to slučaj sada. Pokažimo da ljudi nisu samo resurs i da "timski događaji", "stoni fudbal/tenis", "bilijar", novac ili "konkurentna plata", nisu uvek na prvom mestu, već da su važne i mnoge druge "sporedne" stvari. 

*- Nemanja Čedomirović* 


























